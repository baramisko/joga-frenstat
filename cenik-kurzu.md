---
title: O Báře
layout: page

---
Kdo je Bára? ví jen bůh a ona, něco mezi nebem a zemí :) ale představa....O mně a mně

Celý život kroužím okolo vůní, energií, péče o těla a ducha a tak jsem po letech v sociálních službách, práce s dětmi, lidmi, se závislými na různých vnějších vjemů opustila instituty a vrhla se do vlastního světa.

Světa masáží

Světa jógy

Světa vůní

Světa energií

Světa, kde se eliminuje napětí, stres, strach, nemoce…

Mým domovem je příroda, les, chaloupka v něm, potok, dvě kočky, můj muž, má rodina, klid a učení se k navrácení se k sobě, do nitra.

Bude mi ctí s Vámi projít cestu k poznání sebe, v mužském i ženském aspektu.

### O mně a józe

Neustálá praxe, neustálé studium a touha po lepším životě pro sebe i ostatní je mým pilířem jógy, je to cesta, díky které jsem si uvědomila své tělo, svou podstatu mysli, své nároky. Nejbližším stylem je mi přes 20 let stará Aštanga a Jivamukti jóga, oba směry zdokonaluji praxí samotnou tak pod vedením učitelů.

Mou učitelkou, přítelem v józe a mentorkou jógy je Eva Berkana, se kterou jsem absolvovala roční kurz terapeutické jógy a jógy pro děti. Jsme stále ve spojení a mé další vzdělávání v józe pokračuje pod vedením Evy.

Obrovským přínosem pro vzdělání jsou mi víkendové kurzy jógy Evy Svobodové Kizekové(www.jogasevou.cz), při kterém jsem měla možnost nahlédnout i do reflexní terapie ajurvédských masáží.

Evu vnímám nejen jako učitelku, ale jako kamarádku a v kontaktu jsme i v běžném životě.

Inspirací na mé cestě je Srí Sv. Gitanánda, díky kterému se sebevzdělávám denně řadu let a je mi neustále obrovským darem, dále je to pan [Eduard Tomáš](https://cs.wikipedia.org/wiki/Eduard_Tom%C3%A1%C5%A1) a také [Srí Chinmoy](https://cs.wikipedia.org/wiki/%C5%A0r%C3%AD_%C4%8Cinmoj), jejichž slova a meditace aplikuji denně. Jsem absolventkou mnoha jógových seminářů a cest do zemí, kdy jsem měla možnost okusit pravou podstatu jógového života, jakou byl např. Nepál.

Intenzivně jóguji a věnuji se józe od roku 2014

A hlavně! Mne to baví! :) Mám za sebou kurz Hatha a Vinyasa jógy a také mne čeká kurz jógy vědomí neboli Kundalíni jóga.

Na mé cestě se neustále vzdělávám. Jóga není jen o asánách,neboli o tělesnu, není jen o dechu čili pranajámatických cvičení, je to komplexní dar duchovních učitelů a já s největší pokorou a úctou ráda předávám znalosti,kterými jsem byla obohacena.

Mým každodenním chlebem v józe je cesta Patanjalího a jógasuter,které mi ucelují životní pouť.

![](/uploads/BeFunky-collage (6).jpg)

![](/uploads/BeFunky-collage (4).jpg)

![](/uploads/BeFunky-collage (3).jpg)

![](/uploads/BeFunky-collage (7).jpg)

![](/uploads/BeFunky-collage-2.jpg)

![](/uploads/BeFunky-collage (9).jpg)

![](/uploads/BeFunky-collage (10).jpg)